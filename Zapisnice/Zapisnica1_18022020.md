
# Zápisnica č. 1

**Dátum:** 18.2.2020

**Účastníci:** prof. Ing. Ján Murgaš, PhD., Bc. Eva Štalmachová, Bc. Ján Urdianyk, Bc. Denis Vasko, Bc. Marek Trebuľa, členovia druhého tímu

**Miesto:** D332, budova FEI STU

**Čas:** 10:30

## Obsah stretnutia
1. Prof. Ján Murgaš predstavil tímom predmet "[Tímový projekt](https://is.stuba.sk/auth/katalog/syllabus.pl?predmet=345886)" a oboznámil nás s ideou tohto predmetu.
2. Na stretnutí sme si na vyzvanie prof. Jána Murgaša zvolili za kapitána tímu Bc. Denisa Vaska. Ako kapitán tímu je zodpovedný za komunikáciu s profesorom Murgašom a následnú distribúciu informácií medzi ostatných členov tímu.
3. Prof. Ján Murgaš nám zadal úlohu do ďalšieho stretnutia.
4. Prof. Ján Murgaš prisľúbil dodanie zadaní pre tímy na nasledujúcom stretnutí.
5. Určili sme termín ďalšieho stretnutia s prof. Jánom Murgašom.
6. Tímovo sme sa dohodli, že podrobnejšie rozdelenie úloh medzi členov tímu preberieme po spresnení zadania prof. Murgašom.
7. Bc. Ján Urdianyk vytvoril [github](https://github.com/Jan123544/Timovy_projekt) repozitár, kde budeme zálohovať, ukladať všetky súbory a informácie súvisiace s tímovým projektom.
8. Bc. Denis Vasko vytvoril facebookovú skupinu pre náš tím. Určená je na rýchlu komunikáciu a distribúciu informácií ohľadom tímového projektu.

## Úlohy
1. Individuálne si naštudovať informácie o predmete "[Tímový projekt](https://is.stuba.sk/auth/katalog/syllabus.pl?predmet=345886)" na stránke [ÚRK](http://www.urk.fei.stuba.sk/node/1461/?qt-projekty_a_zaverecne_prace=1#TP) 


### Nasledujúce stretnutie
Naplánované na 25. februára 2020 o 10:00 v miestnosti D332 aj s prof. Jánom Murgašom
 
***

**Vypracoval:** Bc. Marek Trebuľa

